A Filc Napló alkalmazás arra való, hogy a KRÉTA szervereiről lekérje iskolai adataidat, és azokat egy jól használható felületen keresztül megjelenítse. Ezek az adatok csakis az alkalmazás és a KRÉTA szerverei között kerülnek továbbításra, a Filc saját szerverére nem.
Felhasználási adatot vagy statisztikát sem gyűjt az alkalmazás, semmit sem továbbítunk a saját szerverünkre. Adataid annyira vannak biztonságban, mint a hivatalos KRÉTA alkalmazás esetén, tehát ha a telefonodon nem végeztél jelentős beavatkozást (root-olás, saját titkosítási kulcs telepítése), akkor az adataid biztonságban vannak.
Az alkalmazás a lekért adatokat telefonodon titkosítás nélkül tárolja, aki hozzáfér a telefonod tárhelyéhez közvetlenül az ezeket is kiolvashatja. Ezért nem vállalunk felelősséget.
Mivel nem kezelünk közvetlenül személyes adatokat, csupán egy passzív szolgáltatást nyújtunk azok lekéréséhez megjelenítéséhez, nem neveztünk ki adatvédelmi tisztviselőt, és gyűjtött adat hiányában azok módosítását vagy törlését sem kérheted.
Az alkalmazás, mint minden másik, ami fel van töltve a Google Play szolgáltatásba, használja a Google Play Szolgáltatásokat. Erre a Google adatvédelmi irányelvei és szerződési feltételei érvényesek, amiket a telefonod beállításakor el kellet olvasnod és fogadnod. Ezek itt olvashatók: https://policies.google.com/
